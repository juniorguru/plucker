<header>
<h1>Web developer</h1>
<h2 id="kdo-jsme-a-koho-hledame">Kdo jsme a koho hledáme?</h2>
<p>Baví nás e-commerce a proto jsme se před rokem pustili do tvorby aplikací pro <a href="https://www.shopify.com/">Shopify.com</a>. Provozujeme více aplikací, např. Candyrack, zaměřené na performance marketing a dnes je využívají stovky e-shopů z celého světa. Klademe důraz na UX, UI a support našich zákazníků. Jsme teprve na začátku budování týmu a hledáme posilu pro našeho programátora.</p>
<h2 id="nase-technologie">Naše technologie</h2>
<p>Aplikace jsou napsané v Djangu 2.2 (Python 3.7) a Reactu. Pro UI testy používáme <a href="https://www.cypress.io/">cypress.io</a> a v Pythonu unittest. Nechceme řešit operations, všechno tedy provozujeme na Heroku. Práci řešíme v Trellu, na GitHubu a na Slacku. Není důležité jestli něco z toho neumíš. Věříme v rychlé sdílení znalostí pomocí <a href="https://tuple.app/pair-programming-guide/the-case-for-pair-programming">párového programování</a>. Naše aplikace jsou velmi úzce svázané se Shopify pomocí jejich API, časem se ho tedy budeš muset naučit.</p>
<h2 id="co-ocekavame">Co očekáváme?</h2>
<p>Očekáváme alespoň základní znalost Pythonu, JavaScriptu, HTML a CSS - musíš mít chuť tvořit webové aplikace. And of course, you should be able to communicate in English.</p>
<h2 id="co-nabizime">Co nabízíme?</h2>
<p>Tvé finanční požadavky pro nás nejsou důležité, klíčový je tvůj přínos a jak mezi nás zapadneš. Klademe důraz na výsledky a rádi navíc oceníme iniciativu. Máme kancelář u Masarykova nádraží, ale jsme distribuovaný tým a naprostá většina diskuzí probíhá v Trellu. Pokud máš rád dobrou kávu jako my, naše druhá kancelář je za rohem, v EMA espresso baru :)</p>
